<!DOCTYPE html>
<html lang="en">

<head>
    <meta charset="utf-8">
    <title>গণপ্রজাতন্ত্রী বাংলাদেশের সংবিধান</title>
    <meta name="description" content="গণপ্রজাতন্ত্রী বাংলাদেশের সংবিধান">
    <meta name="author" content="Sayful Islam" >
    <meta name="viewport" content="width=device-width, initial-scale=1">
	<link rel="icon" type="image/png" href="../../../images/favicon.ico">
	
	<!-- The following two elements pull in the styles for the default template functionality  -->
	<link href="../../../styles/normalize.css" rel="stylesheet" type="text/css">
	
	<!-- Below is your custom application stylesheet -->
	<link href="../../../styles/app.css" rel="stylesheet" type="text/css">

	<!--[if le IE 9]>
  		<script src="http://html5shiv.googlecode.com/svn/trunk/html5.js"></script>
		<script src="../../../scripts/respond.js"></script>
	<![endif]-->
</head>

<body>
	<div class="container">
		<header>
			<h1>৪৮। রাষ্ট্রপতি</h1>
		</header>
		<article>
			<p>৪৮। (১) বাংলাদেশের একজন রাষ্ট্রপতি থাকিবেন, যিনি আইন অনুযায়ী সংসদ-সদস্যগণ কর্তৃক নির্বাচিত হইবেন। <br /> <br /> (২) রাষ্ট্রপ্রধানরূপে রাষ্ট্রপতি রাষ্ট্রের অন্য সকল ব্যক্তির ঊর্ধ্বে স্থান লাভ করিবেন এবং এই সংবিধান ও অন্য কোন আইনের দ্বারা তাঁহাকে প্রদত্ত ও তাঁহার উপর অর্পিত সকল ক্ষমতা প্রয়োগ ও কর্তব্য পালন করিবেন। <br /> <br /> (৩) এই সংবিধানের ৫৬ অনুচ্ছেদের (৩) দফা অনুসারে কেবল প্রধানমন্ত্রী ও ৯৫ অনুচ্ছেদের (১) দফা অনুসারে প্রধান বিচারপতি নিয়োগের ক্ষেত্র ব্যতীত রাষ্টপতি তাঁহার অন্য সকল দায়িত্ব পালনে প্রধানমন্ত্রীর পরামর্শ অনুযায়ী কার্য করিবেন: <br /> <br /> তবে শর্ত থাকে যে, প্রধানমন্ত্রী রাষ্ট্রপতিকে আদৌ কোন পরামর্শদান করিয়াছেন কি না এবং করিয়া থাকিলে কি পরামর্শ দান করিয়াছেন, কোন আদালত সেই সম্পর্কে কোন প্রশ্নের তদন্ত করিতে পারিবেন না। <br /> <br /> (৪) কোন ব্যক্তি রাষ্ট্রপতি নির্বাচিত হইবার যোগ্য হইবেন না, যদি তিনি- <br /> <br /> (ক) পঁয়ত্রিশ বৎসরের কম বয়স্ক হন; অথবা <br /> <br /> (খ) সংসদ-সদস্য নির্বাচিত হইবার যোগ্য না হন; অথবা <br /> <br /> (গ) কখনও এই সংবিধানের অধীন অভিশংসন দ্বারা রাষ্ট্রপতির পদ হইতে অপসারিত হইয়া থাকেন। <br /> <br /> (৫) প্রধানমন্ত্রী রাষ্ট্রীয় ও পররাষ্ট্রীয় নীতি সংক্রান্ত বিষয়াদি সম্পর্কে রাষ্ট্রপতিকে অবহিত রাখিবেন এবং রাষ্ট্রপতি অনুরোধ করিলে যে&minus;কোন বিষয় মন্ত্রিসভায় বিবেচনার জন্য পেশ করিবেন।</p>
		</article> 
		<footer>
			<div class="back_link">
				<script type="text/javascript">
				    var goBack = function(){
				        window.history.go(-1);
				    }
				</script>
				<a href="" onclick="goBack()">পিছনে ফিরে যান</a>
				<a href="../../index.html">সূচীপত্র</a>
			</div>
		</footer>
	</div><!--.container-->
</body>

</html>
